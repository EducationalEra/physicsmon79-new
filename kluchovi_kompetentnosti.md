<div id="hypercomments_widget" class="js-hypercomments-widget invisible"></div>

Ключові компетентності
=============================================

<b>Процес навчання фізики</b> в основній школі спрямовується на розвиток особистості учня, становлення його наукового світогляду й відповідного стилю мислення, формування предметної, науково-природничої (як галузевої) та ключових компетентностей.

Фізика разом з іншими предметами робить свій внесок у <b><i>формування ключових компетентностей</i></b>. Цей внесок розкрито в таблиці «Компетентнісний потенціал навчального предмета».

<table>
  <tr>
    <td width="5%" align="center"></td>
    <td width="25%" align="center">Ключові компетентності</td>
    <td width="70%" align="center">Компоненти</td>
  </tr>
<tbody>
	<tr>
		<td width="5%" style="vertical-align:top !important;">1</td>
		<td width="25%" style="vertical-align:top !important;">
			Спілкування державною (і рідною у разі відмінності) мовами
		</td>
		<td width="70%" style="vertical-align:top !important;">
			<b>Уміння:</b>
			<div style="padding-left: 1em !important;">
				-	сприймати пояснення вчителя, розуміти інформацію з підручників, посібників та інших текстових та медійних джерел державною/рідною мовою;<br>
				-	усно й письмово тлумачити фізичні поняття, факти, явища, закони, теорії;<br>
				-	представляти текстову інформацію в іншому вигляді; <br>
				-	описувати (усно чи письмово) етапи проведення фізичного експерименту, використовуючи арсенал мовних засобів (терміни, поняття тощо);<br>
				-	складати план виступу, будувати відповідь, готувати реферат, повідомлення;<br>
				-	обговорювати проблеми природничого змісту, брати участь у дискусії.
			</div>
			<b>Ставлення:</b>
			<div style="padding-left: 1em !important;">
				-	усвідомлення необхідності вільного володіння державною мовою для грамотного формулювання власних думок, висловлювань і подальшого особистісного розвитку, навчальної та професійної діяльності;<br>
				-	розуміння значущості внеску українських учених у розвиток світової науки;<br>
				-	прагнення до самовдосконалення у використанні української природничої термінологічної лексики.
			</div>
			<b>Навчальні ресурси:</b><br>
			навчальні, науково-популярні, художні тексти та медійні матеріали, твори мистецтва, що містять описи фізичних явищ; дослідницькі проекти міжпредметного змісту.
		</td>
	</tr>
	<tr>
		<td width="5%" style="vertical-align:top !important;">2</td>
		<td width="25%" style="vertical-align:top !important;">
			Спілкування іноземними мовами
		</td>
		<td width="70%" style="vertical-align:top !important;">
			<b>Уміння:</b>
			<div style="padding-left: 1em !important;">
				-	використовувати іншомовні навчальні та науково-популярні джерела для отримання інформації фізичного та технічного змісту, самоосвіти та саморозвитку; <br>
				-	розуміти фізичні поняття та найуживаніші терміни іноземною мовою, використовувати їх в усних чи письмових текстах;<br>
				-	описувати природничі проблеми іноземною мовою;<br>
				-	спілкуватися на тематичних міжнародних форумах та у соціальних мережах із співрозмовниках із інших країн.
			</div>
			<b>Ставлення:</b>
			<div style="padding-left: 1em !important;">
				-	зацікавленість інформацією фізичного і технічного змісту іноземною мовою; <br>
				-	розуміння глобальності екологічних проблем і прагнення долучитися до їх вирішення, зокрема й за посередництвом іноземної мови.
			</div>
			<b>Навчальні ресурси:</b><br>
			довідкова література, онлайнові перекладачі, іншомовні сайти, статті з вікіпедії іноземними мовами, іноземні підручники і посібники
		</td>
	</tr>	
	<tr>
		<td width="5%" style="vertical-align:top !important;">3</td>
		<td width="25%" style="vertical-align:top !important;">
			Математична компетентність
		</td>
		<td width="70%" style="vertical-align:top !important;">
			<b>Уміння:</b>
			<div style="padding-left: 1em !important;">
				-	застосовувати математичні методи для опису, дослідження фізичних явищ і процесів, розв’язування фізичних задач, опрацювання та оцінювання результатів експерименту;<br>
				-	розуміти і використовувати математичні методи для аналізу та опису фізичних моделей реальних явищ та процесів. 
			</div>
			<b>Ставлення:</b>
			<div style="padding-left: 1em !important;">
				-	усвідомлення важливості математичного апарату для опису та розв’язання фізичних проблем і задач.
			</div>
			<b>Навчальні ресурси:</b><br>
			завдання на виконання розрахунків, алгебраїчних перетворень, побудову графіків, рисунків, аналіз та представлення результатів експериментів та лабораторних робіт, обробка статистичної інформації, інформації наведеної в графічній, табличній та аналітичній формах
		</td>
	</tr>	
	<tr>
		<td width="5%" style="vertical-align:top !important;">4</td>
		<td width="25%" style="vertical-align:top !important;">
			Основні компетентності у природничих науках і технологіях
		</td>
		<td width="70%" style="vertical-align:top !important;">
			<b>Уміння:</b>
			<div style="padding-left: 1em !important;">
				-	пояснювати природні явища і технологічні процеси; <br>
				-	використовувати знання з фізики для вирішення завдань, пов’язаних із реальними об’єктами природи та техніки; <br>
				-	за допомогою фізичних методів самостійно чи в групі досліджувати природу. 
			</div>
			<b>Ставлення:</b>
			<div style="padding-left: 1em !important;">
				-	відповідальність за ощадне використання природних ресурсів; <br>
				-	готовність до вирішення проблем, пов’язаних зі станом довкілля. <br>
				-	оцінка значення фізики та технологій для формування цілісної наукової картини світу, сталого розвитку.
			</div>
			<b>Навчальні ресурси:</b><br>
			навчальні проекти, конструкторські завдання, фізичні задачі, ситуативні вправи щодо дослідження стану довкілля, ощадного використання природних ресурсів тощо, відвідування музеїв науки й техніки
		</td>
	</tr>	
	<tr>
		<td width="5%" style="vertical-align:top !important;">5</td>
		<td width="25%" style="vertical-align:top !important;">
			Інформаційно-цифрова компетентність
		</td>
		<td width="70%" style="vertical-align:top !important;">
			<b>Уміння:</b>
			<div style="padding-left: 1em !important;">
				-	визначати можливі джерела інформації, відбирати необхідну інформацію, оцінювати, аналізувати, перекодовувати інформацію;<br>
				-	використовувати сучасні пристрої для отримання, опрацювання, збереження, передачі та представлення інформації;  <br>
				-	використовувати сучасні цифрові технології і пристрої для вивчення фізичних явищ, для обробки результатів експериментів, моделювання фізичних явищ і процесів;<br>
				-	створювати нові інформаційні моделі об’єктів і процесів;<br>
				-	дотримуватися правил безпеки в мережах та мережевого етикету.
			</div>
			<b>Ставлення:</b>
			<div style="padding-left: 1em !important;">
				-	ціннісні орієнтири у володінні навичками роботи з інформацією, сучасною цифровою технікою;<br>
				-	дотримання авторського права, етично-моральних принципів поводження з інформацією.
			</div>
			<b>Навчальні ресурси:</b><br>
			завдання, що передбачають роботу з інформацією, освітні цифрові ресурси, навчальні посібники
		</td>
	</tr>	
	<tr>
		<td width="5%" style="vertical-align:top !important;">6</td>
		<td width="25%" style="vertical-align:top !important;">
			Уміння вчитися впродовж життя
		</td>
		<td width="70%" style="vertical-align:top !important;">
			<b>Уміння:</b>
			<div style="padding-left: 1em !important;">
				-	ставити перед собою цілі і досягати їх, вибудовувати власну траєкторію розвитку впродовж життя;<br>
				-	планувати, організовувати, здійснювати, аналізувати та коригувати власну навчально-пізнавальну діяльність; <br>
				-	застосовувати набуті знання для оволодіння новими, для їх систематизації та узагальнення. 
			</div>
			<b>Ставлення:</b>
			<div style="padding-left: 1em !important;">
				-	ціннісні орієнтири у володінні навчально-пізнавальними навичками, допитливість і спостережливість, готовність до інновацій;<br>
				-	позитивне емоційне сприйняття власного розвитку, отримання задоволення від інтелектуальної діяльності.
			</div>
			<b>Навчальні ресурси:</b><br>
			актуальні інструменти навчально-пізнавальної діяльності
		</td>
	</tr>	
	<tr>
		<td width="5%" style="vertical-align:top !important;">7</td>
		<td width="25%" style="vertical-align:top !important;">
			Ініціативність і підприємливість
		</td>
		<td width="70%" style="vertical-align:top !important;">
			<b>Уміння:</b>
			<div style="padding-left: 1em !important;">
				-	застосовувати фізичні знання для генерування ідеї та ініціатив щодо проектної, конструкторської та винахідницької діяльності, для вирішення життєвих проблем, пов’язаних із матеріальними та енергетичними ресурсами;<br>
				-	прогнозувати вплив фізики на розвиток технологій, нових напрямів підприємництва; <br>
				-	оцінювати можливості застосування набутих знань із фізики в майбутній професійній діяльності, для ефективного вирішення повсякденних проблем;<br>
				-	оцінювати власні здібності щодо вибору майбутньої професії, пов’язаною з фізикою чи технікою;<br>
				-	економно та ефективно використовувати сучасну техніку, матеріальні ресурси;<br>
				-	ефективно організувати власну діяльність;<br>
				-	нівелювати ризики і використовувати можливості для створення цінностей для себе та інших у довкіллі. 
			</div>
			<b>Ставлення:</b>
			<div style="padding-left: 1em !important;">
				-	ціннісне ставлення до фізичних знань, результатів власної праці та праці інших людей; <br>
				-	усвідомлення необхідності виваженого підходу до вибору професії, оцінка власних здібностей; <br>
				-	ініціативність, працьовитість, відповідальність як запорука результативності власної діяльності; <br>
				-	прагнення досягти певного соціального статусу в суспільстві, внести вклад у економічне процвітання держави.
			</div>
			<b>Навчальні ресурси:</b><br>
			приклади успішних бізнес-проектів в галузі новітніх технологій (мікроелектроніка, нанотехнології, космічна техніка, електромобілі тощо), навчальні екскурсії на високо-технологічні підприємства, зустрічі з успішними підприємцями
		</td>
	</tr>
	<tr>
		<td width="5%" style="vertical-align:top !important;">8</td>
		<td width="25%" style="vertical-align:top !important;">
			Соціальна та громадянська компетентності
		</td>
		<td width="70%" style="vertical-align:top !important;">
			<b>Уміння:</b>
			<div style="padding-left: 1em !important;">
				-	діяти як активний та відповідальний член громадянського суспільства;<br>
				-	працювати в команді, приймати виважені рішення, що сприятимуть вирішенню науково-технологічних, економічних, соціальних чи інших проблем сучасного суспільства;<br>
				-	ефективно співпрацювати з іншими над реалізацією різноманітних проектів, залучаючи родину, місцеву громаду та ширшу спільноту;<br>
				-	визначати особистісні якості відомих учених-фізиків, що свідчать про їх громадянську позицію, моральні якості. 
			</div>
			<b>Ставлення:</b>
			<div style="padding-left: 1em !important;">
				-	усвідомлення себе громадянином України;<br>
				-	громадянська відповідальність за стан розвитку місцевої громади, країни;<br>
				-	толерантне ставлення до точки зору іншої особи;<br>
				-	оцінювання внеску українських та іноземних учених-фізиків і винахідників у суспільний розвиток;<br>
				-	розуміння відповідальності за використання досягнень фізики для безпеки суспільства
			</div>
			<b>Навчальні ресурси:</b><br>
			робота в групах, проекти та інші види навчальної діяльності 
		</td>
	</tr>
	<tr>
		<td width="5%" style="vertical-align:top !important;">9</td>
		<td width="25%" style="vertical-align:top !important;">
			Обізнаність та самовираження у сфері культури
		</td>
		<td width="70%" style="vertical-align:top !important;">
			<b>Уміння:</b>
			<div style="padding-left: 1em !important;">
				-	використовувати знання з фізики під час реалізації власних творчих ідей;<br>
				-	виявляти фізичні явища та процеси у творах мистецтва.
			</div>
			<b>Ставлення:</b>
			<div style="padding-left: 1em !important;">
				-	усвідомлення причетності до національної і світової культури через вивчення природничих наук і мистецтва; <br>
				-	розуміння гармонійної взаємодії людини і природи.
			</div>
			<b>Навчальні ресурси:</b><br>
			твори мистецтва 
		</td>
	</tr>	
	<tr>
		<td width="5%" style="vertical-align:top !important;">10</td>
		<td width="25%" style="vertical-align:top !important;">
			Екологічна грамотність і здорове життя
		</td>
		<td width="70%" style="vertical-align:top !important;">
			<b>Уміння:</b>
			<div style="padding-left: 1em !important;">
				-	застосовувати набуті знання та навички для збереження власного здоров'я та здоров'я інших; <br>
				-	дотримуватись правил безпеки життєдіяльності під час виконання навчальних експериментів, у надзвичайних ситуаціях природного чи техногенного характеру; <br>
				-	визначати причино-наслідкові зв’язки впливу сучасного виробництва, життєдіяльності людини на екологічний стан довкілля; <br>
				-	аналізувати проблеми довкілля і визначати шляхи та брати участь у їхньому вирішенні; <br>
				-	оцінювати позитивний потенціал та ризики використання надбань фізики, техніки і технологій для добробуту людини і безпеки довкілля.

			</div>
			<b>Ставлення:</b>
			<div style="padding-left: 1em !important;">
				-	готовність брати участь у природоохоронних заходах; <br>
				-	самооцінка та оцінка поведінки інших стосовно можливих ризиків для здоров’я;<br>
				-	ціннісне ставлення до власного здоров'я та здоров’я  інших людей, до навколишнього середовища як до потенційного джерела здоров’я, добробуту та безпеки;<br>
				-	усвідомлення важливості ощадного природо-користування, потенціалу фізичної науки щодо збереження довкілля.
			</div>
			<b>Навчальні ресурси:</b><br>
			навчальні проекти здоров'язбережувального та екологічного спрямування
		</td>
	</tr>				
</tbody>
</table>

Такі ключові компетентності, як вміння вчитися, ініціативність і підприємливість, екологічна грамотність і здорове життя, соціальна та громадянська компетентності можуть формуватися відразу засобами усіх навчальних предметів і є метапредметними.  

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>