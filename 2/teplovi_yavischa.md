<div id="hypercomments_widget" class="js-hypercomments-widget invisible"></div>

# Розділ 1. Теплові явища (30 год.)

<table>
  <tr>
    <td width="50%" align="center">Очікувані результати навчально-пізнавальної діяльності учнів</td>
    <td width="50%" align="center">Зміст навчального матеріалу</td>
  </tr>
<tbody>
  <tr>
    <td width="50%" style="vertical-align:top !important;">
      <i>Знаннєвий компонент:</i><br>
      розуміє властивості теплового руху; особливості руху атомів i молекул речовини в різних агрегатних станах речовини; фізичні властивості твердих тіл, рідин і газів; <br>
      знає фізичні величини (температура, внутрішня енергія, кількість теплоти, питома теплоємність, питома теплота плавлення, пароутворення, згоряння палива)
      та їхні одиниці;  <br>
      знає способи вимірювання температури; принципи побудови температурної шкали Цельсія; 
      два способи зміни внутрішньої енергії тіла;  <br>
      види теплообміну;  <br>
      види теплових машин;  <br>
      пояснює графіки теплових процесів (нагрівання/охолодження, плавлення/тверднення, пароутворення/конденсація); залежність розмірів фізичних тіл від температури. <br>
      <i>Діяльнісний компонент:</i><br>
      застосовує набуті знання в процесі розв'язування задач різних типів та виконання лабораторних робіт; застосовує рівняння теплового балансу, аналізує графіки теплових процесів;  <br>
      пояснює принцип дії теплових двигунів;  <br>
      користується термометром, калориметром;  <br>
      дотримується правил безпеки життєдіяльності під час проведення експериментів. <br>
      <i>Оцінно-ціннісний компонент:</i><br>
      аналізує переваги і недоліки впливу теплових машин та інших засобів теплотехніки на довкілля; усвідомлює необхідність використання енергозбережувальних технологій; оцінює роль видатних учених у розвитку знань про теплотуя
    </td>
    <td width="50%" style="vertical-align:top !important;">
      Рух молекул і тепловий стан тіла. Температура. Термометри. Температурна шкала. Теплова рівновага. <br>
      Залежність розмірів фізичних тіл від температури.  <br>
      Агрегатні стани речовини. Фізичні властивості твердих тіл, рідин і газів.  <br>
      Внутрішня енергія. Способи зміни внутрішньої енергії тіла. Види теплообміну. Кількість теплоти. Розрахунок кількості теплоти при нагріванні/охолодженні тіла.  <br>
      Кристалічні та аморфні тіла. Температура плавлення. Розрахунок кількості теплоти при плавленні/твердненні тіл.  <br>
      Пароутворення і конденсація. Розрахунок кількості теплоти при пароутворенні/конденсації. <br>
      Кипіння. Температура кипіння.  <br>
      Рівняння теплового балансу. <br>
      Згоряння палива. Розрахунок кількості теплоти внаслідок згоряння палива.  <br>
      Теплові двигуни. Принцип дії теплових двигунів. ККД теплового двигуна.  <br>
      <br>
      <i>Лабораторні роботи:</i><br>
      № 1. Вивчення теплового балансу за умов змішування води різної температури. <br>
      № 2. Визначення питомої теплоємності речовини. <br>
      <br>
      <i>Демонстрації</i><br>
      1.  Дифузія газів, рідин. <br>
      2.  Розширення тіл під час нагрівання. <br>
      3.  Модель броунівського руху. <br>
      4.  Зміна внутрішньої енергії тіла внаслідок виконання роботи. <br>
      5.  Принцип дії теплового двигуна. <br>
      6.  Моделі теплових двигунів. <br>
    </td>
    </tr>
      <tr>
    <td colspan="2" width="100%"><i>Захист навчальних проектів (3 години)</i></td>
  </tr>
    <tr>
    <td colspan="2" width="100%" style="vertical-align:top !important;">
      <i>Навчальні ресурси для наскрізних змістових ліній:</i> ситуативні вправи і задачі на аналіз перебігу теплових процесів, усвідомлення важливості енергозбережувальних заходів у масштабах родини, громади, країни, вплив теплових машин та інших засобів теплотехніки на довкілля
    </td>
  </tr>
</tbody>
</table>


<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>