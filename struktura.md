<div id="hypercomments_widget" class="js-hypercomments-widget invisible"></div>

Структура курсу
=============================================

Шкільний курс фізики побудовано за двома логічно завершеними концентрами, зміст яких узгоджується зі структурою середньої загальноосвітньої школи:
<ol>
	<li>в основній школі (7–9 класи) вивчається логічно завершений базовий курс фізики, який закладає основи фізичного знання; </li>
	<li>у старшій школі вивчення фізики відбувається залежно від обраного профілю навчання.</li>
</ol>

В основній школі вивчення фізики  спрямоване на <b>формування предметної компетентності</b> – необхідних знань, умінь, цінностей та здатності застосовувати їх у процесі пізнання і в практичній діяльності. 

Базовий курс фізики (7-9 класи) закладає основи фізичного знання на явищному (феноменологічному) рівні, він ґрунтується на тих знаннях з основ фізики, які учні отримали на більш ранніх етапах навчання, зокрема на уроках природознавства в початковій школі і в 5 класі, а також на повсякденному досвіді пізнання навколишнього світу, якого учні набувають у житті. 

Вивчення фізики, як і будь-чого іншого, потребує мотивації. Тобто учень (та й вчитель) повинні розуміти, відчувати, навіщо вони роблять те, що роблять, а саме: вивчають та викладають фізику.

Тому навчання фізики в основній школі має бути максимально наближене до вікових пізнавальних можливостей учнів, постійно стимулювати їх інтерес до навчання і самоосвіти. Використання математичного апарату та знань з інших предметів має сприяти міцному і більш сприятливому вивченню питань фізики, а не обтяжувати і ускладнювати їх. 

<b>По завершенню базового курсу фізики учні:</b>
<ul>
	<li>мають базові знання про механічні, теплові, електричні, магнітні, світлові, ядерні явища і процеси, їх прояв у природі та застосування у практичній діяльності людей;</li> 
	<li>уміють використовувати понятійний апарат фізики для пояснення перебігу природних явищ, технологічних процесів, усвідомлюють межі застосування фізичних моделей, законів і теорій;</li>
	<li>уміють розв’язувати фізичні задачі та практичні життєві проблеми;</li>
	<li>мають експериментальні вміння й дослідницькі навички,</li>
	<li>критично мислять, застосовують набуті знання в практичній діяльності,</li> 
	<li>виявляють ставлення до ролі фізики в розвитку інших природничих наук, техніки і технологій, застосування досягнень фізики для раціонального природокористування та запобігання їх шкідливого впливу на навколишнє природне середовище і організм людини;</li>
	<li>уявлення про фізичну картину світу, прояви моральності щодо використання наукового знання в життєдіяльності людини й природокористуванні.</li>
</ul>
<i>Детальний перелік знаннєвого, діяльнісного і ціннісного  компонентів предметної компетентності розкрито в рубриці програми «Очікувані результати навчально-пізнавальної діяльності учнів».</i> 

Навчальний матеріал курсу фізики в основній школі та час на його вивчення розподілено таким чином: 

<table>
  <tr>
    <td width="5%" align="center">№</td>
    <td width="5%" align="center">Клас</td>
    <td width="15%" align="center">К-сть год. на тиждень</td>
    <td width="75%" align="center">Перелік розділів</td>
  </tr>
<tbody>
	<tr>
		<td width="5%" style="vertical-align:top !important;">1</td>	
		<td width="5%" style="vertical-align:top !important;">7</td>
		<td width="15%" style="vertical-align:top !important;">
			2 год.
		</td>
		<td width="75%" style="vertical-align:top !important;">
			«Фізика як природнича наука. Пізнання природи», «Механічний рух», «Взаємодія тіл. Сила», «Механічна робота та енергія»
		</td>
	</tr>
	<tr>
		<td width="5%" style="vertical-align:top !important;">2</td>	
		<td width="5%" style="vertical-align:top !important;">8</td>
		<td width="15%" style="vertical-align:top !important;">
			2 год.
		</td>
		<td width="75%" style="vertical-align:top !important;">
			«Теплові явища», «Електричні явища. Електричний струм»
		</td>
	</tr>	
	<tr>
		<td width="5%" style="vertical-align:top !important;">3</td>	
		<td width="5%" style="vertical-align:top !important;">9</td>
		<td width="15%" style="vertical-align:top !important;">
			3/2,5 год. 
		</td>
		<td width="75%" style="vertical-align:top !important;">
			«Магнітні явища», «Світлові явища», «Механічні та електромагнітні хвилі», «Фізика атома та атомного ядра. Фізичні основи атомної енергетики», «Рух і взаємодія. Закони збереження».
		</td>
	</tr>	
</tbody>
</table>

Відповідно до наказу МОНмолодьспорту України від 03.04.2012 р., № 409 вивчення фізики в 9 класі в обсязі 2,5 години на тиждень здійснюється тільки в спеціалізованих школах з навчанням мовою національної меншини і поглибленим вивченням іноземних мов та у закладах з українською мовою навчання в білінгвальних класах. 

Зазначений у навчальній програмі розподіл годин між розділами є орієнтовним. <b>Вчитель має право самостійно</b> змінювати обсяг годин, відведених програмою на вивчення окремого розділу, у тому числі переносити розділи, або окремі питання із класу в клас, а також змінювати порядок вивчення розділів. Наприклад, учитель може переносити вивчення магнітних явищ у 8 клас, вивільняючи години на вивчення матеріалу 9 класу, або вивчати коливальний рух не в 7, а в 9 класі у розділі «Механічні і електромагнітні хвилі».   
Розпочинається базовий курс фізики в 7 класі із розділу «Фізика як природнича наука. Пізнання природи», який призначено в першу чергу для введення базових фізичних понять, ознайомлення з фізичними методами пізнання природи, початковими відомостями про речовину, які будуть закріплюватись впродовж вивчення курсу. Необхідність проводити тематичне оцінювання у цьому розділі визначає вчитель. 

У розділі «Механічний рух» учні знайомляться із основними характеристиками механічного руху, способами його опису (графічним, аналітичним). Рівень навчальних завдань, зокрема задач на побудову графіків руху, учитель обирає залежно від математичної підготовки учнів (враховуючи, що механічний рух більш ґрунтовно буде вивчатись в 9 класі).

У розділах «Взаємодія тіл. Сила», «Механічна робота та енергія» (7 клас), «Теплові явища», «Електричні явища. Електричний струм» (8 клас), «Магнітні явища», «Світлові явища», «Механічні та електромагнітні хвилі», «Фізика атома та атомного ядра. Фізичні основи атомної енергетики» (9 клас) учні знайомляться з відповідними фізичними явищами та закономірностями їх перебігу, проявом цих явищ у природі, застосуванням у практичній діяльності.

Оскільки  в старшій школі вивчення фізики буде здійснюватися залежно від обраного профілю навчання, завданням основного курсу є сформованість цілісних уявлень про фізичні явища і пропедевтика фізики як науки. Цим обумовлено вивчення в кінці базового курсу фізики  (9 клас) розділу «Рух і взаємодія. Закони збереження», в якому акцентується увага на універсальному характері та фундаментальності законів збереження в природі та цілісності фізичної картини світу. На прикладі класичної механіки формуються уміння оцінювати межі застосування фізичних законів і теорій.

Важливим є розкриття впливу фізики на суспільний розвиток та науково-технічний прогрес, застосування досягнень фізики для раціонального природокористування та запобігання їх шкідливого впливу на навколишнє природне середовище і організм людини.

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>